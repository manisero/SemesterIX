\documentclass[12pt]{article}
\usepackage[utf8]{inputenc}
\usepackage{fullpage}
\usepackage{polski}
\usepackage{hyperref}

\title{[GOR] Esej z~makroekonomii}
\author{Michał Aniserowicz, Marek Lewandowski, Jakub Turek}
\date{}

\begin{document}
    \maketitle
    
    \section*{Wstęp}
    
    Praca jest to świadoma, celowa działalność człowieka służąca zaspokajaniu potrzeb lub polegająca na wytwarzaniu dóbr\footnote{Wielki słownik ortograficzny - PWN 2003, 2006, 2008 - E. Polański}. W~języku polskim słowo praca etymologicznie jest związane z~trudem, wysiłkiem, mozołem, utrapieniem\footnote{Bańkowski A.: Etymologiczny słownik języka polskiego, t.2, Wyd. Naukowe PWN, Warszawa 2000}. Praca jest przede wszystkim źródłem dochodu, umożliwia zaspokajanie potrzeb człowieka. Ponadto praca pozwala budować więzi społeczne, daje poczucie życiowego celu i~pozwala zaspokajać ludzkie ambicje. 
    
    Obecnie praca (pod pojęciem zatrudnienia) jest regulowana prawnie i~rozumiana jako umowa pomiędzy dwiema stronami - pracownikiem oraz pracodawcą. Pracodawca jest odpowiedzialny za realizację przedsięwzięcia, do którego pracownik wnosi wykonywaną pracę otrzymując w~zamian (przeważnie) wynagrodzenie pieniężne. Pierwsze ustawy prawne regulujące zatrudnienie powstały w~XIX wieku na fali rewolucji przemysłowej. Ruch ten był niezbędny ze względu na fatalne warunki, w~jakich wykonywana była praca. Początkowo ustawy zabezpieczały wyłącznie podstawowe prawa osób zatrudnionych, takie jak ograniczona liczba godzin pracy czy odpowiednie warunki pracy. Później uregulowano również prawa do udziału pracowników w~zarządzaniu przedsiębiorstwami, sprawy równouprawnienia grup pracowników, czy też zabezpieczenia na wypadek utraty pracy.
    
    Z~pojęciem zatrudnienia nieodłącznie związane jest bezrobocie. Według internetowego słownika języka polskiego PWN\footnote{\url{http://sjp.pwn.pl/slownik/2444051/bezrobocie}} bezrobocie to zjawisko braku pracy zawodowej. Według polskich przepisów osoba bezrobotna jest to osoba, która nie jest zatrudniona, nie prowadzi działalności gospodarczej i~nie wykonuje innej pracy zawodowej, jest zdolna i~gotowa podjąć zatrudnienie, a~w~szczególności\footnote{Ustawa o promocji zatrudnienia i instytucjach rynku pracy. Dz. U. z 2004 r. Nr 99, poz. 1001, Art. 2, punkt 2.}:
    
    \begin{itemize}
        \item Ukończyła 18 rok życia.
        \item Nie osiągnęła wieku emerytalnego.
        \item Aktualnie nie uczy się na żadnym szczeblu kształcenia lub nie jest skierowana na szkolenie przez PUP.
        \item Jest zameldowana lub pozostaje w Polsce legalnie lub jej pobyt może zostać zalegalizowany (azyl polityczny, karta stałego lub czasowego pobytu, obywatele UE).
    \end{itemize}
    
    Bezrobocie niesie ze sobą zarówno negatywne, jak również pozytywne skutki dla gospodarki. Negatywne skutki są oczywiste. Brak środków na zaspokajanie własnych potrzeb może prowadzić do problemów rodzinnych, zdrowotnych, obniżenia samooceny jednostki. Skutki pozytywne obejmują między innymi wzrost średniego wykształcenia społeczeństwa (konkurencja na rynku pracy prowadzi do konieczności stałego podnoszenia własnych kwalifikacji).
    
    Według danych Eurostatu\footnote{\url{http://epp.eurostat.ec.europa.eu/portal/page/portal/employment_unemployment_lfs/introduction}} odsetek bezrobocia w~Polsce wynosi obecnie 10.2\% (stan aktualny dla listopad 2013). Jest to odsetek porównywalny ze wskaźnikiem średniego bezrobocia w~Unii Europejskiej (10.8\% w~listopadzie 2013). W~przeciągu ostatnich 16 lat odsetek bezrobocia w~Polsce wahał się w~granicach od 6.8\% (wrzesień 2008) do 20.3\%. Powyższe dane uwzględniają również \emph{fikcyjnych bezrobotnych} czyli osoby, które pobierają świadczenia z~tytułu braku zatrudnienia, jednak nie są faktycznie osobami bezrobotnymi.
    
    \section*{Sposoby walki z~bezrobociem}
    
    Wyszczególniane są dwa rodzaje walki z~bezrobociem:
    
    \begin{description}
        \item[Aktywny] obejmuje tworzenie specjalnych programów, które umożliwiają zatrudnianie osób długotrwale bezrobotnych, finansowanie staży dla absolwentów uczelni wyższych, organizację szkoleń, które umożliwiają zdobycie dodatkowych kwalifikacji oraz inne działania, które bezpośrednio oddziałują na szansę zdobycia pracy przez osoby bezrobotne.
        \item[Pasywny] obejmuje formy walki ze skutkami bezrobocia, które nie przyczyniają się bezpośrednio do powstawania nowych miejsc pracy. Przykładem może być podwyższanie kwot zapomóg dla bezrobotnych.
    \end{description}
   
   Żadne z~przytoczonych sposobów nie gwarantują skutecznej redukcji bezrobocia. W~przypadku sposobów aktywnych problemem jest dotarcie do osób, które są rzeczywiście zainteresowane skorzystaniem z~tego typu pomocy. Szacuje się, że około 40\% osób zarejestrowanych jako bezrobotne w~rzeczywistości są zatrudnione w~,,szarej strefie''. Dzięki prawnemu statusowi bezrobotnemu nie tracą oni przywileju do korzystania z~bezpłatnej służby zdrowia. Z~tego powodu plany aktywizacji zawodowej długotrwałych bezrobotnych nie odnoszą zamierzonego efektu. Większość osób, które przez długi okres przebywają na bezrobociu to pracownicy ,,szarej strefy''.
   
   Problemem pasywnej walki z~bezrobociem jest nadmierne przyzwyczajenie obywateli do pomocy ze strony państwa. Wykorzystują to głównie osoby, którym bardziej opłaca się przebywać na zasiłku dla bezrobotnych niż podjąć pracę za najniższą krajową pensję. Sytuacja taka jest również kłopotliwa w~przypadku napływu imigrantów z~krajów, które są znacznie mniej rozwinięte gospodarczo, a~co za tym idzie siła nabywcza pieniądza jest w~nich znacznie większa. Osoby takie często nadmiernie eksploatują pomoc socjalną kraju, do którego emigrowały. Sytuacja taka została ostatnio nagłośniona w~związku z~wypowiedzią premiera Wielkiej Brytanii - Davida Camerona - o~imigrantach.
    
    \section*{Wpływ reform na zatrudnienie}
    
    W~tym rozdziale analizować będziemy możliwy wpływ ostatnich zmian w~ustawach uchwalonych przez Sejm Rzeczypospolitej Polskiej, które mogą mieć wpływ na sytuację zatrudnienia w Polsce.
        
    \paragraph{Zwiększenie płacy minimalnej} 
    
    Od pierwszego stycznia 2014 roku uległa zwiększeniu płaca minimalna w~Polsce. Została ona podwyższona o 80 zł do pułapu 1680 zł brutto wynagrodzenia za pracę w~pełnym wymiarze czasu. Według analiz firmy Sedlak \& Sedlak\footnote{\url{http://tiny.pl/q5nhj}} Polska zajmuje obecnie 12 miejsce pod względem wysokości płacy minimalnej wśród 21 krajów członkowskich Unii Europejskiej. Podwyższenie płacy minimalnej jest argumentowane kilkukrotną różnicą w~kwocie minimalnej pomiędzy Polską a krajami, które współtworzyły UE przed dołączeniem Polski. 
    
    Sukcesywne zwiększanie płacy minimalnej powinno mieć korzystny wpływ na warunki zatrudnienia, a~także redukcję stopnia ubóstwa w~kraju. Niestety, w~praktyce zwiększanie płacy minimalnej ma również poważne skutki uboczne:
    
    \begin{itemize}
        \item Koszty utrzymania pracownika wzrastają, co niekorzystnie wpływa na budżety małych i~średnich przedsiębiorców. Wzrost kosztów może oznaczać dla takich przedsiębiorców wybór pomiędzy redukcją zatrudnienia, a~,,zmuszeniem'' pracowników do pracy w~mniejszym wymiarze godzinowym lub przejścia na umowę-zlecenie albo umowę o~dzieło. Problem ten dotyka zwłaszcza regiony, w~których mała przedsiębiorczość nie rozwija się, co powoduje pogłębianie się recesji i~w~efekcie zmniejszaniu liczby miejsc pracy.
        \item Firmy, które uznają, że nowe stawki minimalne nie są warte pracy wykonywanej na poszczególnych stanowiskach dążą do agresywnej redukcji etatów. W~przypadku dużych przedsiębiorstw problemem również może być obniżenie standardu pracy poprzez przejście na inne, niekorzystne dla pracowników formy zatrudnienia.
    \end{itemize}

    W~rzeczywistości trudno jest zweryfikować wpływ wielkości płacy minimalnej na stopę bezrobocia. Historyczne przykłady (między innymi w~USA) pokazują, że zwiększenie kwoty minimalnej powoduje zwiększenie stopy bezrobocia. Natomiast wykres stopy bezrobocia w~Polsce pokazuje tendencję do stabilizacji odsetka osób niezatrudnionych, pomimo stałego wzrostu płacy minimalnej.
        
\end{document}
